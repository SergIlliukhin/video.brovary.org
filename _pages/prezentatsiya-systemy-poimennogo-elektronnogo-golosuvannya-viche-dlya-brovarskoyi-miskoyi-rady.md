---
title: "Презентація системи поіменного електронного голосування \"ВІЧЕ\" для Броварської міської ради"
date: 2016-02-03
categories: 
  - "zustrichi"
coverImage: "WP-TOP.jpg"
---

Презентація системи поіменного електронного голосування "ВІЧЕ" для Броварської міської ради від 3 лютого 2016 року (1год 15 хв):<!--more-->

https://youtu.be/dvm1774SA2Y

 

\[slideshare id=57978125&doc=viche-160207165705\]

 

**Про систему поіменного електронного голосування "ВІЧЕ":**

У депутата є персональна картка:

![Система голосування ВІЧЕ 5](images/Systema-golosuvannya-VICHE-5-2-1024x683.jpg)

Столи обладнано пультами для голосування з мікрофонами:

![Система голосування ВІЧЕ 2](images/Systema-golosuvannya-VICHE-2-2-1024x683.jpg)

На пульті кнопки: "ЗА", "ПРОТИ", "УТРИМАВСЯ"  "МІКРОФОН" і дисплей для відображення поточної ситуації:

![Система голосування ВІЧЕ 4](images/Systema-golosuvannya-VICHE-4-2-1024x683.jpg)

Пульти під'єднані до комп'ютеру секретаря.   Всього в системі три комп'ютери (під управлінням ОС Windows):

1. Комп'ютер секретаря;
2. Комп'ютер головуючого;
3. Комп'ютер підготовки відеоінформації (на великий монітор);

Сигнал від мікрофонів через комутатор та мікшерський  пульт подається на підсилювач.

 

**Робота системи "ВІЧЕ" аналогічна системі "РАДА",  встановленій у Верховній Раді:**

Депутат  реєструється за допомогою встановлення в пульт персональної картки. Результати реєстрації виводяться на табло.

Депутат  голосує шляхом натискання відповідної кнопки (при обов'язковому знаходженні в  пульті персональної картки). Результати голосування виводяться на табло.

При необхідності на пульті депутата може відображатись індивідуальна інформація від секретаря або голови (наприклад, про необхідність підготуватися до виступу).

![віче зала](images/viche-zala.jpg)

 

**ПРОГРАМНІ МОДУЛІ:**

**Програма “ВІЧЕ — Секретар”**

Це головний програмний модуль. Забезпечує виконання наступних функцій:

- **регламентацію доступу користувачів до бази даних сесій**;
- **підготовку до проведення засідання**: внесення параметрів засідання, порядку денного, проектів рішень, списків запрошених та виступаючих на сесії і т.д.;
- **ведення бази даних депутатів**: внесення даних у список депутатів, реєстрацію персональних електронних карток депутатів;
- **проведення засідань**: реєстрація  депутатів і відстеження їх наявності під час сесії (**_кворум_**), фіксацію початку і закінчення виступів по кожному пункту порядку денного, проведення і фіксацію результатів голосувань, аудіозапис та ін.;
- **накопичення та оперативна видача довідкової і статистичної інформації про хід сесії:** формування та друк документів по сесії (порядок денний, списки присутніх, рішення, результати голосування та інше);
- **ведення журналу подій, що відбуваються в ПТК "Віче"**;
- **діагностику стану локальної мережі RS485**, що поєднує пульти депутатів з комп'ютером секретаріату;
- та інше.

 

**Програма “ВІЧЕ — Голова”**

Запускається на комп'ютері головуючого. Відображає наступну інформацію:

- поточне питання порядку денного;
- результати реєстрації, голосування, запису на виступи та запитання;
- відлік регламентного часу;
- схема залу з розміщенням депутатів;
- списки присутні/відсутніх та їх чисельність;
- черговість виступаючих;
- внесені пропозиції.

![віче табло](images/viche-tablo-1024x601.jpg)

З міркувань безпеки система повністю закрита.  Вигрузка результатів голосування на сайт Броварської міської ради буде  здійснюється за допомогою переносного носія (флешки).

 

**ОЗВУЧЕНА ОРІЄНТОВНА  ВАРТІСТЬ  – 379 тис грн**

Включає: 36 робочих місць (пультів) з необхідним комутаційним обладнанням, пуско-налагоджувальні роботи та програмне забезпечення. Не включає три комп'ютери:

![цінова пропозиція ВІЧЕ](images/tsinova-propozytsiya-1024x1019.jpg)
