---
title: "Freelance Brovary: Безкоштовні курси Java - вступна лекція. 21 квітня 2016 року"
date: 2016-04-23
categories: 
  - "zustrichi"
coverImage: "11416172_709442395825047_4271941044693276696_n.jpg"
---

21 квітня 2016 року відбулась перша вступна лекція по мові програмування Java. Викладачі курсу - Java-програмісти, броварчани **Ігор Білоус** та **Василь Кононенко** розповіли про свій шлях у програмуванні та набутому досвіді. Після чого була оголошена програма анонсованих безкоштовних курсів по Java. <!--more-->

https://www.youtube.com/watch?v=\_hVvW8ChXQA

**Основні вимоги**: бажання багато та наполегливо навчатися, приділяти на програмування (виконання домашніх практичних занять) до 6 годин в день. Вікових обмежень немає. Попередній досвід - вітається, але необов'язковий.

**Технічні вимоги**: наявність ноутбуку (платформа та потужність не мають значення).

Для відбору на курси потрібно буде заповнити анкету ([послання на анкету](https://docs.google.com/forms/d/1z1DL1AH5ULoBnlw1E6XtZfVoiKB65Xh97QpiipzCoNU/viewform)) - до 2 травня, після чого можливо ще пройти співбесіду, оскільки бажаючих велика кількість, а для якісного результату група повинна включати не більше 10 чоловік.

**Орієнтовна тривалість курсу:** перша частина - 2 місяці, друга частина - 4 місяці. Заняття відбуватимуться раз на тиждень на вихідних (попередньо субота після 14.00), тривалістю по 3 години.

**Програма курсу:**

Частина 1. Основи програмування на Java. 1. Вступ до мови програмування Java. 2. Робоче середовище Intellij IDEA / Eclipse (по бажанню). 3. Базовий синтаксис Java. 4. Пакети та архіви в Java. 5. Основи об’єктно-орієнтованого програмування.

Частина 2. Професійне програмування на Java. 1. Колекції. 2. Інтерфейси. 3. Робота з файлами. 4. Робота з базами даних. 5. Обробка вийняткових ситуацій (Exceptions). 6. Перерахування (Enums). 7. Узагальнене програмування (Generics). 8. Поглиблений рівень багатопоточності. 9. Динамічне програмування (Java 8). 10. Графіка та компоненти інтерфейсу користувача (JavaFX).

**Місцезнаходження:** приміщення на вул.Грушевського 9/1, офіс "ДемАльянсу"

\[gallery columns="1" size="large" ids="990,991,992"\]
