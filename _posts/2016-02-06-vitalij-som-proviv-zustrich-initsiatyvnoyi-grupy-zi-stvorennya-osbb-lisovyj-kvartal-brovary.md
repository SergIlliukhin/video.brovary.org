---
title: "Віталій Сом провів зустріч \"Ініціативної групи зі створення ОСББ\". \"Лісовий квартал\". Бровари"
date: 2016-02-06
categories: 
  - "osbb-ta-zheky"
coverImage: "WP-Top.jpg"
---

6 лютого 2016 року з ініціативи «Ініціативної групи зі створення ОСББ» на підставі виявлених недоліків і зауважень при перевірці розрахунків тарифу на послуги по утриманню житлового будинку і прилеглої до нього території та з метою вирішення поточних питань відбулися  збори співвласників багатоквартирного будинку за адресою м. Бровари, вул. Київська, буд. 243  "Лісовий квартал"<!--more-->

https://youtu.be/Oce-wHoYR5o

Головував на зборах член Ініціативної групи Віталій Сом, секретар - член Ініціативної групи Сокольвак А.В. Збори відвідали 64 власників квартир та директор виконавця послуг з утримання будинку, споруд та прибудинкової території ТОВ «Житло Уют Сервіс" (ЖУС) Голубовський Олександр Павлович.

**Порядок денний:**

1\. Вирішення питання обґрунтованості та з'ясування причин збільшення тарифу на послуги з утримання будинків і споруд та прибудинкових територій (далі – Тариф) із наданням ЖУС інформації та підтверджуючих документів завірених належним чином щодо причин перегляду тарифу, зазначення відсотка зростання основних складових тарифу (заробітної плати, електроенергії, паливно-мастильних матеріалів), визначення відсотка підвищення тарифу).

Надання документів щодо фактичної та планової вартості послуг гарячого водопостачання та опалення, для здійснення перевірки обґрунтованості та уникнення безпідставного (подвійного тощо) включення витрат для оплати співвласникам будинку.

2. Вирішення питання спорудження тротуару зі сторони під'їзду № 2 будинку № 243 по вул. Київська (далі – Будинок) в бік зупинки громадського транспорту "Порошинка" (Лісовий квартал).

3\. Вирішення питання спорудження тротуару вздовж вул. Київська та земельної ділянки Будинку.

4. Вирішення питання передачі ЖУС документів до Броварського РЕМ із укладанням прямих договорів на електропостачання за двозонним тарифом.

5. Вирішення питання щодо допуску ЖУС інших Інтернет-провайдерів (кабельних мереж) для надання послуг співвласникам Будинку.

6. Вирішення питання здійснення постійного моніторингу показників лічильників в Будинку (загальнобудинковий) та котельні по вул. Чорновола.

7. Вирішення питання демонтажу огорожі навколо дитячого майданчика розташованого між будинками №№ 243, 245 по вул. Київська.

8. Вирішення питання влаштування огорожі прибудинкової території Будинку.

9. Вирішення питання влаштування дверних прорізів від сходових клітин до холів під’їздів №№1,2 із закриттям вхідних дверей сходових клітин Будинку.

10. Вирішення питання влаштування домофонів на вході в під'їзди Будинку.

11. Вирішення питання влаштування шлагбаумів на в'їзді в Будинок.

12. Вирішення питання щодо усунення ЖУС перешкод для розміщення інформації Ініціативної групи на дошках оголошеннях біля ліфтів та на вікнах біля вхідних дверей під’їздів Будинку.

13. Вирішення питання щодо надання ЖУС для ознайомлення Ініціативній групі плану земельної ділянки, технічного паспорту будинку, технічної документації (інвентарна справа, акт прийняття в експлуатацію, плани зовнішніх мереж тощо), затвердженої в установленому порядку проектної документації.

14. Вирішення питання щодо надання ЖУС контактної інформації (номери телефонів та квартир, нежитлових приміщень) Ініціативній групі для своєчасного інформування мешканців про скликання установчих зборів, проведення письмового опитування та інших організаційних питань.

15. Вирішення питання щодо вжиття заходів із шифрування Прізвища, ім'я, по батькові (зазначення тільки перших букв) власників квартир в платіжній системі EasyPay по сплаті комунальних послуг ЖУС.

Додатково розглянуто питання щодо встановлення пожежних рукавів (що були викрадені) в під’їздах №№1, 2 та інформування мешканців про обсяг спожитого теплопостачання в місяці.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

Голубовський Олександр Павлович планує стати заступником міського голови м. Бровари:

\[embed\]http://https://youtu.be/GlWDW\_hAAOs\[/embed\]
